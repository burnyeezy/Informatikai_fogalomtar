<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Informatikai fogalomtár</title>
</head>
<body>
    Informatikai fogalomtár

adat:
Az információáramlás egysége, tények, fogalmak, jelenségek mértékegység nélküli, jelentésüktől elvonatkoztatott formája Mindazokat a jeleket, amelyek a feldolgozáshoz szükségesek, vagy annak folyamán vagy eredményeképpen megjelennek, adatoknak nevezzük Testet öltött információ.

adatátvitel: 
Két vagy több eszköz közötti adatcsere. Az eszközök lehetnek számítógépek, perifériák, programok stb. Az adatátvitel fő jellemzője az adatátviteli sebesség, amely nagymértékben függ az eszközök közötti kapcsolat, összeköttetés módjától, minőségétől.

AJAX: 
(Asynchronous JavaScript + XML) Szabványalapú megjelenítő réteg (XHTML és CSS), dinamikus felhasználói felület, aszinkron adatátvitel a böngésző és szerver között az XMLHttpRequest objektummal, adatcsere XML és XSLT alapokon, intenzív JavaScript használat.

állomány (file, fájl): 
A másodlagos tárolón elhelyezett adatok, önálló névvel ellátott halmaza.

ASCII: 
(American Standard Code for Information Interchange) Amerikai szabványos információcsere kód. Összesen 128 különféle karaktert (betűket, számokat, különleges és vezérlő karaktereket) ábrázol, egyenként 7 bit + 1 paritásbit használatával. A mikroszámítógépekben a paritásbit alkalmazása helyett további 128 karaktert szoktak definiálni.

asztali számítógép: 
Személyi számítógépek (PC-k) leggyakoribb kivitelezési módja. Nagy fizikai mértei miatt növekvő népszerűségnek örvendenek kicsinyített másai: a hordozható kézigépek és a zsebbevaló tenyérszámítógépek.

attribútumok: 
Fájladatok, amelyek azt jelezhetik, hogy pl. a fájl írásvédett, rejtett, archiválandó (biztonsági mentésre kész), tömörített vagy titkosított-e, és hogy kell-e a tartalmát indexelni a benne történő gyorskereséshez.

További informatikai alapfogalmak...
</body>
</html>